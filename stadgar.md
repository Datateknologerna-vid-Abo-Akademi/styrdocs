# Datateknologerna vid Åbo Akademi rf stadgar

Antagna på föreningens konstituerande möte den 24 augusti 1999

(ändrade på föreningens höstmöte 18.11.2005)

(godkändes på föreningens höstmöte 24.11.2010)

(ändrade och godkändes på föreningens höstmöte 11.11.2015)

(ändrade och godkändes på föreningens vårmöte 24.04.2020)

(ändrade och godkändes på föreningens vårmöte 26.03.2021)

(justerade 17.11.2022)

(justerade 15.02.2024)

(justerade 04.11.2024)

(justerade 13.11.2024)

(justerade xx.xx.2025)

## KAPITEL I - FÖRENINGEN

**§ 1 Föreningens namn, hemort och officiella språk**

Föreningens namn är Datateknologerna vid Åbo Akademi rf, inofficiell förkortning DaTe, och dess hemort är
Åbo. Föreningens officiella språk är svenska.

**§ 2 Syfte och verksamhetsformer**

Föreningens syfte är att utveckla och uppehålla den svenskspråkiga datateknologkulturen i Åbo, speciellt vid
Åbo Akademi. Dessutom bör föreningen värna om sina medlemmars sociala färdigheter, samhörighetskänsla och
intressen såväl inom som utom Åbo Akademi.
Föreningen fullföljer sitt syfte genom att ordna möten, intressekvällar, fester, utbildningstillfällen och andra
motsvarande evenemang och genom att skapa kontakter till andra likasinnade sammanslutningar. Föreningen kan
dessutom handha till sin verksamhet nödig lös och fast egendom, såsom fastigheter.
Föreningen stöder sin verksamhet genom att uppbära medlemsavgift, motta understöd samt genom försäljning av
medlemsprylar och studiematerial. Föreningen kan grunda fonder.

## KAPITEL II - MEDLEMMARNA

**§ 3 Ordinarie medlemmar**

Ordinarie medlemskap kan av styrelsen på basen av skriftlig ansökan beviljas studerande inskrivna för
avläggande av teknologiekandidat- eller diplomingenjörsexamen, eller kandidatexamen i naturvetenskaper
med huvudämnet kemi eller filosofie magisterexamen med huvudämnet kemi vid Åbo Akademi.
Ordinarie medlemmar äger följande rättigheter:

* att rösta på föreningens möten
* att delta i föreningens verksamhet
* att anta förtroendeuppdrag inom föreningen
* att utnyttja föreningens egendom enligt för ifrågavarande egendom givna föreskrifter eller direktiv
* att representera föreningen utåt på samtycke av styrelsen

Ordinarie medlemmar har följande skyldigheter:

* att betala en årsavgift, vars storlek fastställs på vårmötet
* att i föreningens namn uppträda klanderfritt

**§ 4 Seniormedlemmar**

Föreningens möte kan till seniormedlem godkänna tidigare ordinarie medlem, som avlagt examen i datateknik vid Åbo
Akademi och som samtycker.

Seniormedlemmar äger följande rättigheter:

* att delta i föreningens verksamhet
* yttranderätt men varken förslags- eller rösträtt på föreningens möten
* att utnyttja föreningens egendom enligt för ifrågavarande egendom givna föreskrifter eller direktiv

Seniormedlemmar har följande skyldighet:

* att betala en årsavgift, vars storlek fastställs på vårmötet

**§ 5 Gulnäbbsmedlemmar**

Till gulnäbbsmedlemmar kan antas första årets teknik- eller kemistuderande vid Åbo Akademi.

Gulnäbbsmedlemmar äger följande rättigheter:

* att delta i föreningens verksamhet
* att anta förtroendeuppdrag inom föreningen
* att utnyttja föreningens egendom enligt för ifrågavarande egendom givna föreskrifter eller direktiv
* att representera föreningen utåt på samtycke av styrelsen

Gulnäbbsmedlemmar har följande skyldigheter:

* att betala en årsavgift, vars storlek fastställs på vårmötet
* att i föreningens namn uppträda klanderfritt

**§ 6 Icke-fullständiga medlemmar**

En icke-fullständig medlem är en datateknikstuderande vid Åbo Akademi som inte längre är gulnäbbsmedlem
men som inte har uppfyllt alla krav för att bli ordinarie medlem.

Icke-fullständiga medlemmar äger följande rättigheter:

* att delta i föreningens verksamhet
* att anta förtroendeuppdrag inom föreningen
* att utnyttja föreningens egendom enligt för ifrågavarande egendom givna föreskrifter eller direktiv
* att representera föreningen utåt på samtycke av styrelsen

Icke-fullständiga medlemmar har följande skyldigheter:

* att betala en årsavgift, vars storlek fastställs på vårmötet
* att i föreningens namn uppträda klanderfritt

**§ 7 Utbytesmedlemmar**

Till utbytesmedlem kan antas utbytesstuderanden vid Åbo Akademi inom ämnet informationsteknologi.

Utbytesmedlemmar äger följande rättigheter:

* att delta i föreningens verksamhet
* att utnyttja föreningens egendom enligt för ifrågavarande egendom givna föreskrifter eller direktiv
* att representera föreningen utåt på samtycke av styrelsen

Utbytesmedlemmar har följande skyldigheter:

* att betala en årsavgift, vars storlek fastställs på vårmötet
* att i föreningens namn uppträda klanderfritt

**§ 8 Hedersmedlemmar**

Till hedersmedlem kan på förslag av styrelsen kallas en person, som synnerligen handlat föreningens syften och
strävanden till fromma.
Kallandet till hedersmedlem besluter föreningens möte med tre fjärdedels (3/4) majoritet av givna röster.
Hedersmedlemmar betalar ingen årsavgift, men äger samma rättigheter och förmåner som seniormedlemmar.

**§ 9 Stödjande medlemmar**

Envar som är intresserad av föreningens verksamhet kan på skriftlig ansökan till styrelsen ansluta sig till
föreningen som stödjande medlem. Styrelsen besluter om godkännandet av stödjande medlemmar.

Stödjande medlemmar äger följande rättigheter:

* att delta i föreningens verksamhet
* yttranderätt men varken förslags- eller rösträtt på föreningens möten

Stödjande medlemmar har följande skyldighet:

* att betala en årsavgift, vars storlek fastställs på vårmötet

**§ 10 Utträde och uteslutning av en medlem ur föreningen**

En medlem har rätt att utträda ur föreningen genom att skriftligen anmäla detta hos föreningens styrelse eller
dess ordförande eller genom att vid föreningens möte anmäla om utträde för anteckning i protokollet.
Föreningens möte kan utesluta en medlem ur föreningen om medlemmen trots påminnelse inte under
ifrågavarande års hösttermin har betalat sin medlemsavgift eller om medlemmen annars har underlåtit att fullgöra de
förpliktelser som medlemmen genom sitt inträde i föreningen har åtagit sig eller om medlemmen genom sitt beteende
inom eller utom föreningen avsevärt har skadat denna eller om medlemmen inte längre uppfyller de villkor för
medlemskap som nämns i föreningens stadgar.

**§ 11 Medlemsavgifter**

Vårmötet besluter om storleken av årsavgifter för påföljande verksamhetsår.

## KAPITEL III - STYRELSEN

**§ 12 Sammansättning**

Föreningens angelägenheter sköts av styrelsen som består av ordförande, viceordförande, sekreterare,
skattmästare samt noll (0) till sex (6) övriga medlemmar.

**§ 13 Verksamhet**

Ett verksamhetsår definieras som ett kalenderår. Styrelsens mandattid är ett verksamhetsår.
Vid höstmötet utses följande verksamhetsårs styrelse.
Styrelsen sammanträder på kallelse av ordförande, eller då denne har förhinder på kallelse av viceordförande, då
denne anser att det behövs eller då minst hälften av styrelsemedlemmarna så kräver. Under perioderna 1.1-31.5
och 1.9-15.12 ska styrelsen sammanträda minst en (1) gång på två (2) veckor. Möteskallelsen ska vara styrelsemedlemmarna tillhanda senast
dagen före mötet. Möteskallelsen skickas per e-post till styrelsemedlemmarna.
Styrelsen är beslutför när ordförande eller viceordförande samt minst hälften av resterande medlemmar är
närvarande. Omröstningarna avgörs med enkel majoritet. Om rösterna faller jämnt avgör ordförandens röst, vid
personval avgör lotten.

Styrelsen åligger att:

* leda och organisera föreningens verksamhet
* förbereda och sammankalla föreningens möten
* verkställa samtliga mötesbeslut
* handha föreningens ekonomi och egendom
* avgöra ärenden, som enligt stadgarna eller arbetsordningen ankommer styrelsen, och ärenden som
föreningens möte befullmäktigat styrelsen att avgöra
* till vårmötet inlämna årsberättelse, bokslut och inventarieförteckning
* övervaka allt som genomförs i föreningens namn
* under sin mandattid upprätthålla, utveckla samt i all verksamhet beakta framtidsplanen som beskrivs i
arbetsordningen

## KAPITEL IV - RÄKENSKAP OCH REVISION

**§ 14 Räkenskapsperiod**

Föreningens räkenskapsperiod är ett kalenderår.

**§ 15 Överlämning av material**

Bokslutet jämte nödvändiga handlingar och styrelsens årsberättelse ska överlämnas till revisorerna eller
verksamhetsgranskarna senast en (1) månad före vårmötet. Revisorerna eller verksamhetsgranskarna ska ge sitt
utlåtande skriftligen till styrelsen senast två (2) veckor före vårmötet.

## KAPITEL V - MÖTEN

**§ 16 Föreningens möten**

Föreningen håller minst två ordinarie möten om året. Föreningens ordinarie möten är vårmötet och höstmötet.
Vårmötet hålls under vårterminen och höstmötet under höstterminen på av styrelsen fastställda datum.

Föreningens möten ska i mån av möjlighet hållas på en fysisk plats på föreningens hemort, men vid undantagstillfällen kan
styrelsen bestämma att tillåta medlemmar att delta på distans via bestämt tekniskt hjälpmedel. Till undantagstillfällen
räknas sådana tillfällen där restriktioner eller rekommendationer förhindrar fysiskt deltagande. Ifall
distansdeltagande beviljas ska detta nämnas i möteskallelsen.

Vid föreningens möten har varje röstberättigad medlem en (1) röst. Föreningens möte är beslutfört då det har
sammankallats enligt stadgarna och då minst en tiondel (1/10) av föreningens ordinarie medlemmar är närvarande.
Som mötets beslut gäller, om inte något annat bestäms i stadgarna, den åsikt som har understötts av mer än
hälften (1/2) av de avgivna rösterna. Omröstningarna avgörs med enkel majoritet. Om rösterna faller jämnt avgör
mötesordförandens röst, vid personval avgör emellertid lotten.

Extra ordinarie möte hålls då föreningens ordinarie möte så besluter eller då styrelsen anser att det finns skäl
därtill eller då minst en tiondel (1/10) av föreningens röstberättigade medlemmar skriftligen kräver det av
styrelsen för ett särskilt angivet ärende. Mötet ska hållas inom fjorton (14) dagar från den tidpunkt då kravet på
mötet framställts hos styrelsen.

**§ 17 Kallelse till föreningens möten**

Styrelsen ska sammankalla föreningens möten senast sju (7) dagar före mötet genom att skicka ett kallelsebrev i
form av e-post till varje medlem som har e-postadress och genom att meddela därom på föreningens officiella
anslagstavlor.
Om en föreningsmedlem önskar att ett ärende ska behandlas vid föreningens möte ska medlem
skriftligen meddela detta till styrelsen senast tio (10) dagar före mötet.

**§ 18 Vårmöte**

Vid föreningens vårmöte behandlas följande ärenden:

1. mötet öppnas
2. val av mötesordförande, sekreterare, två (2) protokolljusterare och två (2) rösträknare
3. konstaterande av mötets stadgeenliga sammankallande och beslutförhet
4. fastställande av föredragningslistan
5. presentation av verksamhetsberättelsen, bokslutet och revisorernas eller verksamhetsgranskarnas utlåtande
6. fastställande av verksamhetsberättelsen och bokslutet
7. beviljande av ansvarsfrihet för styrelsen och andra redovisningsskyldiga
8. fastställande av årsavgifternas storlek för följande verksamhetsår
9. övriga ärenden nämnda i möteskallelsen
10. mötet avslutas

**§ 19 Höstmöte**

Vid föreningens höstmöte behandlas följande ärenden:

1. mötet öppnas
2. val av mötesordförande, sekreterare, två (2) protokolljusterare och två (2) rösträknare
3. konstaterande av mötets stadgeenliga sammankallande och beslutförhet
4. fastställande av föredragningslistan
5. presentation och fastställande av verksamhetsplanen och budgeten
6. val av ordförande, viceordförande, sekreterare, skattmästare och övriga styrelsemedlemmar för
    följande verksamhetsår
7. val av två revisorer eller verksamhetsgranskare och deras suppleanter för följande verksamhetsår
8. övriga ärenden nämnda i möteskallelsen
9. mötet avslutas

## KAPITEL VI – KURATOR

**§ 20 Val av kurator**

Föreningens kurator väljes bland personer som vunnit lärd grad och har koppling till Åbo Akademi.
Valet sker på höstmötet. Mandatperioden är två (2) kalenderår.

**§ 21 Uppgift**

Kuratorn ska handleda styrelsen i dess arbete och har närvaro- och yttranderätt vid föreningens och styrelsens möten.

## KAPITEL VI - KOMMITTÉER, ARBETSGRUPPER OCH FUNKTIONÄRER

**§ 22 Rättighet och ansvar**

Föreningens möte eller styrelsen kan tillsätta kommittéer, arbetsgrupper och funktionärer. Dessa är ansvariga
inför det organ som tillsatt dem.

**§ 23 Tillsättande av kommittéer och arbetsgrupper**

Vid tillsättande av kommitté eller arbetsgrupp besluts åtminstone om:

* ordförande
* sammansättning
* uppgift
* befogenheter
* verksamhetsperiod eller mandattid

## KAPITEL VII - STIPENDIER OCH UTMÄRKELSER

**§ 24 Utdelning av stipendier och utmärkelser**

Utdelning sker i enighet med bestämmelser som framgår i särskilt nämnda förordningar.

## KAPITEL VIII - SÄRSKILDA STADGANDEN

**§ 25 Arbetsordningen**

I arbetsordningen ingår närmare bestämmelser om stadgarnas tillämpningar och föreningens verksamhet. Beslut
om ändring av arbetsordningen ska fattas på föreningens möte med minst tre fjärdedels (3/4) majoritet av de
givna rösterna. I arbetsordningen får det inte ingå stadganden som strider mot Finlands grundlag, föreningslagen eller föreningens
stadgar.

**§ 26 Namnteckning**

Föreningens namn tecknas gemensamt av två (2) personer: ordförande eller viceordförande och en annan
styrelsemedlem. Styrelsen kan skriftligen bevilja en ordinarie medlem fullmakt att teckna
föreningens namn ensam.

**§ 27 Ändring av stadgarna**

Beslut om ändring av dessa stadgar ska fattas vid två (2) på varandra följande föreningsmöten vars mellantid är två (2)
veckor med tre fjärdedels (3/4) majoritet. I möteskallelserna ska nämnas om ändring av stadgarna.

**§ 28 Upplösning av föreningen**

Beslut om upplösning av föreningens ska fattas på två (2) på varandra följande föreningsmöten vars mellantid är två (2)
veckor med tre fjärdedels (3/4) majoritet. På det första av dessa möten bestäms hur föreningens tillgångar används för
att främja föreningens syfte.

**§ 29 Avsättande av förtroendevalda**

Föreningens möte kan med tre fjärdedels (3/4) majoritet avsätta styrelsemedlem eller annan förtroendevald person
om medlemmen har underlåtit att fullgöra de förpliktelser som medlemmen åtagit sig.

**§ 30 Ersättande av förtroendevalda**

Ifall en styrelsemedlem eller annan förtroendevald person av vägande skäl tvingas avsluta sitt arbete inom
föreningen, kan denne ersättas genom val vid föreningens möte enligt de bestämmelser som gäller för
ifrågavarande funktionärspost. Funktionärspostens fullföljande koordineras tills dess av styrelsen.
