# ARBETSORDNING FÖR DATATEKNOLOGERNA VID ÅBO AKADEMI RF

(justerad 22 november 2019)
(justerad 13 november 2020)
(justerad 13 november 2023)
(justerad 10 april 2024)
(justerad 4 november 2024)
(justerad 13 februari 2025)
(justerad 10 april 2025)

## KAPITEL I – ALLMÄNNA BESTÄMMELSER

**§ 1 Arbetsordningen**

Föreningens verksamhet är reglerad av föreningslagen, föreningens stadgar och denna
arbetsordning. Arbetsordningen innehåller närmare bestämmelser om föreningens
verksamhet och stadgarnas tillämpning.

## KAPITEL II – MEDLEMMAR

**§ 2 Medlemsregister**

Register förs över föreningens hedersmedlemmar, seniormedlemmar, ordinarie medlemmar, gulnäbbsmedlemmar, utbytesmedlemmar,
stödjande medlemmar, icke-fullständiga medlemmar samt personer som tilldelats förtjänsttecken, stipendier eller övriga
utmärkelser. Registret kompletteras och uppdateras med information om medlemmarnas
verksamhet inom föreningen och adresser.

**§ 3 Medlemskrav**

Innan ordinarie medlemskap i föreningen kan beviljas, bör aspiranten utöver de i stadgarna
nämnda kraven även uppfylla följande krav:

- utföra arbetsplikt enligt styrelsens anvisningar
- hitta på en uppfinning, jäynä eller ge en gåva i teknologanda till styrelsen
- delta i åtminstone tre (3) evenemang
- få ett godkänt vitsord i kursen Introduktion till informationsteknologi
- delta i ett (1) föreningsmöte
- slutföra Eldprowet

Andra teknologiekandidat– eller diplomingenjörsstuderande, eller studerande inskrivna för avläggande
av kandidatexamen i naturvetenskaper med huvudämnet kemi eller filosofie magisterexamen med
huvudämnet kemi vid Åbo Akademi, som utfört motsvarande krav för sin ämnesförening kan direkt beviljas
medlemskap efter att ha deltagit på ett av föreningens medlemsmöten.

## KAPITEL III – MÖTEN

**§ 4 Övriga mötesärenden**

Utöver de ärenden, som enligt stadgarna behandlas på föreningsmöten, ska följande ärenden
anförtros dessa möten:

- uppdragande av huvudlinjerna för föreningens verksamhet
- beslut om större anskaffningar
- av styrelsen eller föregående föreningsmöte hänskjutna ärenden

**§ 5 Rösträtt och jävighet**

Röster måste avges personligen. Rösträtt utövas inte genom fullmakt, ombud eller
förhandsröstning.

Medlem får ej delta i behandlingen av en fråga, där hen i saken har väsentligt större intresse
än andra medlemmar eller om hens enskilda fördel strider mot föreningens. Styrelsemedlem
eller annan redovisningsskyldig får ej heller delta i val av revisor eller verksamhetsgranskare
för sin förvaltning.

**§ 6 Beslut**

Beslut som strider mot arbetsordningen kan fattas, såvida det görs i samma ordning som i
föreningens stadgar är fastställt om ändring av arbetsordning.

Beslut träder i kraft omedelbart, om inte annorlunda stadgats eller beslutats.

Medlem, som inte instämmer i mötets beslut, kan då beslutet fattas anmäla avvikande åsikt i
protokollet.

**§ 7 Protokoll**

Mötesprotokoll, som omfattar sammandrag av förd diskussion samt beslut, fogas till kallelsen
till nästa möte och justeras på detta. Protokollet undertecknas av mötessekreteraren,
mötesordföranden samt de två (2) valda protokolljusterarna.

## KAPITEL IV – STYRELSEN

**§ 8 Sammansättning**

Styrelsen består av ordförande, viceordförande, sekreterare, skattmästare, programchef, källarmästare, näbbansvarig, företagsförhållandeansvarig och kommunikationsansvarig.

**§ 9 Protokoll**

Över styrelsens beslut förs protokoll, som undertecknas av mötesordföranden och
mötessekreteraren.

**§ 10 Testamente**

Vid slutet av styrelsens mandattid åligger varje enskild styrelsemedlem att åt sin efterträdare
skriva ett testamente, innehållande en närmare beskrivning av sina uppgifter,
tillvägagångsförslag och annat nyttigt.

**§ 11 Ordförande**

Styrelseordföranden åligger att:

- sammankalla och leda förenings- och styrelsemöten
- övervaka att samtliga funktionärer och medlemmar fullgör sina uppgifter
- övervaka att beslut verkställs
- sköta kontakter utanför föreningen

**§ 12 Viceordförande**

Viceordföranden åligger att:

- bistå styrelseordföranden och då denna har förhinder träda i hens ställe
- leda organiserandet av en exkursion på vår- eller höstterminen
- vid behov sköta högskolepolitiska ärenden, ifall ingen Högskolepolitiskt ansvarig väljs
- vid behov fungera som representant i Teknologkomissionen
- leda organiserandet av föreningens företagsmässa
- fungera som medlem i ÅAATK styrelse (Alumnistyrelsen för ASG och ARG)

**§ 13 Sekreterare**

Sekreteraren åligger att:

- föra protokoll vid möten
- sammanställa verksamhetsberättelsen till vårmötet
- sköta föreningens korrespondens
- sköta föreningens interna informationsverksamhet, såsom veckomejl

**§ 14 Skattmästare**

Skattmästaren åligger att:

- sköta föreningens ekonomi
- indriva medlemsavgifterna
- sammanställa budgeten
- skriva bokslutet tillsammans med viceordföranden

**§ 15 Programchef**

Programchefen åligger att:

- ansvara över funktionärer i samband med evenemang. Till dessa funktionärer hör programutskottet, fotografianter samt sångledare
- ansvara över anmälningar till evenemang
- ansvara över bokningar av lokaler till evenemang
- kontaktperson för föreningar inför samarbetsevenemang

**§ 16 Källarmästare**

Källarmästaren åligger att:

- ansvara över matlagning, dukning och liknande praktiska detaljer på middagar
- ansvara över värdar / värdinnor
- se till att föreningens utrymmen hålls representabla

**§ 17 Näbbansvarig**

Näbbansvarige åligger att:

- sköta om näbbverksamheten
- hjälpa de övriga styrelsemedlemmarna
- ansvara över tentarkivet
- bedriva tutorverksamheten

**§ 18 Företagsförhållandeansvarig**

Företagsförhållandeansvarige åligger att:

- sköta om kontakten med företag
- upprätthålla och sälja sponspaket
- beställa halarna
- delta i organiserandet av föreningens företagsmässa

**§ 19 Kommunikationsansvarig**

Kommunikationsansvarige åligger att:

- ansvara för föreningens externa kommunikation, såsom sociala medier
- marknadsföra föreningens evenemang
- ansvara för föreningens medlemsrekrytering
- översätta föreningens texter
- hålla information på hemsidan uppdaterad

## KAPITEL V – FRAMTIDSPLANEN

**§ 20 Mål**

Styrelsen upprätthåller, utvecklar och beaktar i all sin verksamhet framtidsplanen. I framtidsplanen
formuleras föreningens strävanden på lång sikt.

Framtidsplanen kan med fördel utnyttjas i utformningen av verksamhetsplanen för följande år.

## KAPITEL VI – FUNKTIONÄRER OCH KOMMITTÉER

**§ 21 Datörer**

**Sammansättning**

Höstmötet tillsätter Datörer för följande verksamhetsår. Datörerna består av en (1) kernel
(Ordförande) samt fyra (4) till åtta (8) komponenter (Medlemmar).

**Uppgift**

Datörerna ansvarar för föreningens datautrustning, samt administrerar föreningens servrar
och hemsidor.

**§ 22 DaTes Idrottsklubb**

**Sammansättning**

Höstmötet tillsätter minst två (2) D.I.K ansvariga samt en (1) idrottsminister (Ordförande) för följande verksamhetsår.

**Uppgift**

De ansvarigas uppgift är att upprätthålla idrottsverksamhet inom DaTe.

**§ 23 CommodoreuZkottet**

**Sammansättning**

Vårmötet tillsätter ett CommodoreuZkott för följande årsfest. CommodoreuZkottet består av en (1) marskalk (Ordförande), en (1) vice-marskalk, en (1) till två (2) nachspiel- och sillfrukostansvariga, en (1) designansvarig samt en (1) sponsoransvarig. Vårmötet kan tillsätta en (1) till tre (3) övriga medlemmar vid behov. CommodoreuZkottet är funktionärer för det år som årsfesten hålls.

**Uppgift**

CommodoreuZkottets uppgift är att planera och organisera nästa årsfestbankett, nachspiel samt sillfrukost.

**§ 24 Programutskottet**

**Sammansättning**

Höstmötet tillsätter ett Programutskott för följande verksamhetsår. Programutskottet består av
programchefen (Ordförande) samt två (2) till sex (6) programmerare (Medlemmar).

**Uppgift**

Programutskottets uppgift är att ordna program för föreningens medlemmar.
Programutskottet förväntas ordna program regelbundet, t.ex. månatligen.
Till Programutskottets uppgifter hör även att vid behov assistera i organiserande av föreningens större evenemang såsom företagsmässor, årsfester eller liknande.

**§ 25 Projektgruppen**

**Sammansättning**

Höstmötet tillsätter en Projektgrupp för följande verksamhetsår. Projektgruppen
består av styrelsens viceordföranden (Ordförande), företagsförhållandeansvarige samt två (2) till fem (5) pruppar (Medlemmar).

**Uppgift**

Projektutskottets uppgift är att utveckla och utföra projektverksamhet som styrelsen
eller ett föreningsmöte godkänner. Projektutskottet förväntas hjälpa
viceordföranden ordna exkursioner samt ordna föreningens företagsmässa.

**§ 26 Övriga funktionärer och utskott**

1. **Revisorer eller verksamhetsgranskare och deras suppleanter**

    **Sammansättning**

    Höstmötet tillsätter två (2) revisorer eller verksamhetsgranskare samt två (2) suppleanter för följande verksamhetsår.

    **Uppgift**

    Revisorernas eller verksamhetsgranskarnas uppgift framgår ur föreningslagen.

2. **Sångledare**

    **Sammansättning**

    Höstmötet tillsätter två (2) till sex (6) sångledare för följande verksamhetsår.

    **Uppgift**

    Sångledarna leder sången under föreningens middagar och andra evenemang.

3. **Fotografianter**

    **Sammansättning**

    Höstmötet tillsätter två (2) till fyra (4) fotografianter för följande verksamhetsår.

    **Uppgift**

    Fotografianterna fotograferar föreningens aktiviteter samt skannar bilder till
    föreningens digitala bildarkiv och skriver bildtexter.

4. **Idrottsminister**

    **Sammansättning**

    Höstmötet tillsätter en (1) idrottsminister för följande verksamhetsår.

    **Uppgift**

    Idrottsministern är huvudansvarig för att informera styrelsen och medlemmarna om
    motionsverksamhet för ämnesföreningens medlemmar. Idrottsministern ska också
    söka in till den nuvarande aktuella sportklubben för DaTe.

5. **Värdar/värdinnor**

    **Sammansättning**

    Höstmötet tillsätter två (2) till fyra (4) värdar/värdinnor för följande verksamhetsår.

    **Uppgift**

    Värdarna/värdinnorna införskaffar och tillreder maten till föreningens middagar,
    samt sköter om påfyllning av kaffeförrådet, kylskåpet och dylikt.

6. **TiTeenitansvarig**

    **Sammansättning**

    Vårmötet kan tillsätta en (1) TiTeenitansvarig för följande TiTeenien taistot.

    **Uppgift**

    DaTes TiTeenitansvarige sammansätter en arbetsgrupp och planerar nästa års
    TiTeenien taistot tillsammans med Digits TiTeenitansvarige ifall TiTeenit ordnas i Åbo
    följande år. Annars koordinerar TiTeenitansvarige tillsammans med Digits
    TiTeenitansvarige resan till TiTeenien taistot. Mandatperioden är tills TiTeenien taistot
    har ordnats. TiTeenitansvarige är funktionär för det år som TiTeenien taistot hålls.

7. **Albins Angels Matriarkat**

    **Sammansättning**

    Höstmötet tillsätter Albins Angels Matriarker för följande verksamhetsår. Sammansättningen
    består av en (1) eller två (2) Matriarker.

    **Uppgift**

    Matriarkernas uppgift är att upprätthålla Albins Angels verksamhet genom att ordna
    regelbundna träffar för Albins Angels samt publicera AA-uppdateringar.

8. **Vaalkommittén**

    **Sammansättning**

    Höstmötet tillsätter en vaalkommitté för följande verksamhetsår. Vaalkommittén består av två (2)
    ordinarie medlemmar.

    **Uppgift**

    Vaalkommitténs uppgift är att innan höstmötet hitta goda kandidater för föreningens
    alla funktionärsposter. Vaalkommitténs medlemmar har samma rätt att ställa upp i val
    som ordinarie medlemmar.

9. **Representanter**

    **Sammansättning**

    Höstmötet tillsätter följande representanter för följande verksamhetsår.
    En (1) till två (2) till Teknologkommissionen, två (2) till fyra (4) till De Yngres Råd (DYR), en (1) till FiTech, en (1) till Tietoteekkariyhdistys ry (TTY), en (1) person utses som TFiF-TEK föreningskontaktperson och en (1) Teknologdopsrepresentant.
    Till varje jämnt år väljs en (1) representant till TFiF:s Åboavdelnings styrelse.

    **Uppgift**

    Representanternas uppgift är att representera DaTe samt utföra arbetet i den valda uppgiften.

10. **Albins Software & Services**

    **Sammansättning**

    Höstmötet tillsätter en (1) eller två (2) Albins Software & Services mekaniker (Medlemmar) för följande verksamhetsår.

    **Uppgift**

    Ser till att Albin fungerar och ansvarar för eventuella reparationer.

11. **Högskolepolitiskt ansvarig**

    **Sammansättning**

    Höstmötet kan tillsätta en (1) högskolepolitiskt ansvarig för följande verksamhetsår.

    **Uppgift**

    Den högskolepolitiskt ansvariges uppgift är att bevaka föreningens och dess medlemmars intressen inom frågor angående Åbo Akademis fastigheter, förenings- och studieutrymmen, utbildningslinjens kvalitet samt övriga högskolepolitiska frågor.

12. **Chefredaktör**

    **Sammansättning**

    Höstmötet kan tillsätta en (1) chefredaktör för följande verksamhetsår.

    **Uppgift**

    Chefredaktörens uppgift är att ansvara för att DaTes tidning publiceras en (1) till två
    (2) gånger per år.

13. **Stadgeutvecklare**

    **Sammansättning**

    Höstmötet kan tillsätta två (2) till fyra (4) stadgeutvecklare för följande verksamhetsår.

    **Uppgift**

    Stadgeutvecklarna ansvarar för att föreningens stadgar, arbetsordning och framtidsplan kontinuerligt förbättras och utvecklas i enlighet med föreningen.

## KAPITEL VII – ANSLAGSTAVLOR

**§ 27 Föreningens anslagstavlor**

Föreningens anslagstavla finns på hemsidan.

## KAPITEL VIII – REPRESENTATION

**§ 28 Representanter**

När en årsfestinbjudan av annan förening tas emot ska styrelsen först besluta om det finns ett behov av att DaTe är representerad på årsfesten.
Ifall styrelsen bestämmer att föreningen borde representeras på årsfesten, är det i första hand någon/några ur styrelsen som ska representera föreningen.
I de fall där styrelsen inte har möjlighet att representera föreningen kan en förfrågan skickas till föreningens funktionärer.

Ifall ingen funktionär har möjlighet att representera föreningen, och styrelsen anser att föreningen borde representeras på årsfesten, kan styrelsen besluta om att skicka ut en förfrågan till föreningens samtliga medlemmar där tydliga riktlinjer för möjlig ersättning skickats med.

**§ 29 Ersättning för årsfestgåva**

Föreningen kan ersätta kostnader för årsfestgåvor med upp till 25 euro per årsfest. Ersättningen för årsfestgåvan kan, med styrelsens godkännande, överskrida 25 euro om gåvan ges till en förening som firar jubileumsår.

**§ 30 Ersättning för representationskostnader**

Styrelsemedlemmar kan alltid ansöka om ersättning för deltagaravgifter, i enlighet med budgeten.
Funktionärer kan ansöka om ersättning för deltagaravgifter en (1) gång per verksamhetsår.
Övriga medlemmar kan ansöka om ersättning för deltagaravgifter en (1) gång per verksamhetsår.

Om en (1) medlem representerar på en årsfest kan föreningen ersätta hälften (1/2) av en (1) deltagaravgift. Om två (2) eller flera medlemmar representerar på en årsfest, kan föreningen ersätta priset på en (1) deltagaravgift som delas jämnt bland representanterna. I båda fallen ersätts max 50 euro per person per årsfest.
