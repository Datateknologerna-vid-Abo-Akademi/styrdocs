# ARBETSORDNING FÖR DATATEKNOLOGERNA VID ÅBO AKADEMI RF, VERSION 2.0

(justerad 22 november 2019)
(justerad 13 november 2020)
(justerad 13 november 2023)
(justerad 10 april 2024)
(justerad 26 oktober 2024)

## KAPITEL I – ALLMÄNNA BESTÄMMELSER

**§ 1 Arbetsordningen**

Föreningens verksamhet är reglerad av föreningslagen, föreningens stadgar och denna
arbetsordning. Arbetsordningen innehåller närmare bestämmelser om föreningens
verksamhet och stadgarnas tillämpning.

## KAPITEL II – MEDLEMMAR

**§ 2 Medlemsregister**

Register förs över föreningens hedersmedlemmar, seniormedlemmar, ordinarie medlemmar,
stödjande medlemmar samt personer som tilldelats förtjänsttecken, stipendier eller övriga
utmärkelser. Registret kompletteras och uppdateras med information om medlemmarnas
verksamhet inom föreningen, adresser och examina.

**§ 3 Medlemskrav**

Innan ordinarie medlemskap i föreningen kan beviljas, bör aspiranten utöver de i stadgarna
nämnda kraven även uppfylla följande krav:

- Arbetsplikt enligt styrelsens anvisningar på åtminstone 2 gånger
- En uppfinning, jäynä eller gåva i teknologanda
- Deltagande på åtminstone 3 evenemang
- Ett godkänt vitsord i kursen Introduktion till informationsteknologi
- Delta i ett av föreningens ordinarie möten
- Slutförning av Eldprovet

Andra teknologiekandidat– eller diplomingenjörsstuderande vid Åbo Akademi som utfört
motsvarande krav för sin ämnesförening kan direkt beviljas medlemskap efter att ha deltagit
på ett av föreningens medlemsmöten.

## KAPITEL III – MÖTEN

**§ 4 Övriga ärenden**

Utöver de ärenden, som enligt stadgarna behandlas på ordinarie möten, ska följande ärenden
anförtros dessa möten:

- Uppdragande av huvudlinjerna för föreningens verksamhet
- beslut om större anskaffningar
- ärenden, som av styrelsen hänskjutits till ordinarie möte
- av föregående möte hänskjutna ärenden

**§ 5 Rösträtt och jävighet**

Röster måste avges personligen. Rösträtt utövas inte genom fullmakt, ombud eller
förhandsröstning.

Medlem får ej delta i behandlingen av en fråga, där han i saken har väsentligt större intresse
än andra medlemmar eller om hans enskilda fördel strider mot föreningens. Styrelsemedlem
eller annan redovisningsskyldig får ej heller delta i val av revisor eller verksamhetsgranskare
för sin förvaltning.

**§ 6 Beslut**

Beslut som strider mot arbetsordningen kan fattas, såvida det görs i samma ordning som i
föreningens stadgor är fastställt om ändring av arbetsordning.

Beslut träder i kraft omedelbart, om inte annorlunda stadgats eller beslutats.

Medlem, som inte instämmer i mötets beslut, kan då beslutet fattas anmäla avvikande åsikt i
protokollet.

**§ 7 Protokoll**

Mötesprotokoll, som omfattar sammandrag av förd diskussion samt beslut, fogas till kallelsen
till nästa möte och justeras på detta. Protokollet undertecknas av mötessekreteraren och
mötesordföranden.

## KAPITEL IV – STYRELSEN

**§ 8 Sammansättning**

Styrelsen består av ordförande, vice ordförande, sekreterare, skattmästare, programchef, källarmästare, näbbansvarig, företagsförhållandeansvarig och kommunikationsansvarig.

**§ 9 Protokoll**

Över styrelsens beslut förs protokoll, som undertecknas av mötesordföranden och
mötessekreteraren.

**§ 10 Testamente**

Vid slutet av styrelsens mandattid åligger varje enskild styrelsemedlem att åt sin efterträdare
skriva ett testamente, innehållande en närmare beskrivning av sina uppgifter,
tillvägagångsförslag och annat nyttigt.

**§ 11 Ordförande**

Styrelseordförande åligger att

- sammankalla och leda ordinarie och extra möten
- övervaka att samtliga funktionärer och medlemmar fullgör sina uppgifter
- övervaka att beslut verkställs
- sköta kontakter utanför föreningen

**§ 12 Vice ordförande**

Vice ordförande åligger att

- bistå styrelseordföranden och då denna har förhinder träda i hans ställe
- organiserar en xqr^2 på vår- eller höstterminen
- vid behov sköta högskolepolitiska ärenden, ifall ingen Högskolepolitiskt ansvarig väljs
- vid behov fungera som representant i Teknologkomissionen
- delta i ordnandet av föreningens företagsmässa
- fungera som medlem i ÅAATK styrelse (Alumnistyrelsen för ASG och ARG)

**§ 13 Sekreterare**

Sekreteraren åligger att

- föra protokoll vid möten
- sammanställa årsberättelsen till vårmötet
- sköta föreningens korrespondens
- sköta föreningens interna informationsverksamhet, såsom veckomejl

**§ 14 Skattmästare**

Skattmästaren åligger att

- sköta föreningens ekonomi
- indriva medlemsavgifterna
- sammanställa budgeten
- skriva bokslutet tillsammans med vice ordföranden

**§ 15 Programchef**

Programchefen åligger att

- ansvara över funktionärer i samband med evenemang. Till dessa funktionärer hör programutskottet, fotofjanter samt sångledare
- ansvara över anmälningar till evenmang
- ansvara över bokningar av lokaler till evenemang
- kontaktperson för föreningar inför samarbetsevenemang

**§ 16 Källarmästare**

Källarmästare åligger att

- ansvara över matlagning, dukning och liknande praktiska detaljer på sitzar
- sköta betalningen av hyran för lokaler inför sitzar
- ansvara över värdar / värdinnor
- se till att föreningens utrymmen hålls representabla

**§ 17 Näbbansvarig**

Näbbansvarige åligger att

- sköta om näbbverksamheten
- hjälpa de övriga styrelsemedlemmarna
- ansvara över tentarkivet
- bedriva tutorverksamhet

**§ 18 Företagsförhållandeansvarig**

Företagsförhållandeansvarig åligger att

- sköta om kontakten med företag
- upprätthålla och sälja sponspaket
- beställa halarna
- delta i ordnandet av föreningens företagsmässa

**§ 19 Kommunikationsansvarig**

Kommunikationsansvarig åligger att

- ansvara för föreningens externa kommunikation, såsom sociala medier
- marknadsföra föreningens evenemang 
- ansvara för föreningens medlemsrekrytering 
- översätta föreningens texter
- hålla information på hemsidan uppdaterad 

## KAPITEL V – FRAMTIDSPLANEN

**§ 20 Mål**

Styrelsen upprätthåller, utvecklar och beaktar i all sin verksamhet framtidsplanen. I framtidsplanen
formuleras föreningens strävanden på lång sikt.

Framtidsplanen kan med fördel utnyttjas i utformningen av verksamhetsplanen för följande år.

## KAPITEL VI – FUNKTIONÄRER OCH KOMMITTÉER

**§ 21 Datörer**

**Sammansättning**

Höstmötet tillsätter Datörer för följande år. Sammansättningen består av en (1) Kernel
(Ordförande) samt fyra (4) till åtta (8) komponenter (Medlemmar).

**Uppgift**

Datörerna ansvarar för föreningens datautrustning. Samt administrerar föreningens servrar
och hemsidor.

**§ 22 DaTe Idrotts Klubb**

**Sammansättning**

Höstmötet tillsätter minst två (2) D.I.K ansvariga samt en ordförande (Idrottsminister).

**Uppgift**

De ansvarigas uppgift är att upprätthålla idrottsverksamhet inom DaTe.

**§ 23 CommodoreuZkottet**

**Sammansättning**

Vårmötet tillsätter ett CommodoreuZkott för följande år. CommodoreuZkottet består av en (1) marskalk (ordförande), en (1) vice-marskalk, en (1) nachspielansvarig samt en (1) sillfrukostansvarig.

**Uppgift**

CommodoreuZkottets uppgift är att planera och organisera nästa årsfestbankett, nachspiel samt sillfrukost.

**§ 24 Programutskottet**

**Sammansättning**

Höstmötet tillsätter ett Programutskott för följande år. Programutskottet består av
programchefen (Ordförande) samt två (2) till sex (6) medlemmar (Programmerare).

**Uppgift**

Programutskottets uppgift är att ordna program för föreningens medlemmar.
Programutskottet förväntas ordna program regelbundet, t.ex. månatligen.
Till programutskottets uppgifter hör även att vid behov assistera i organiserande av föreningens större evenemang såsom företagsmässor, årsfester eller liknande.

**§ 25 Projektgruppen**

**Sammansättning**

Höstmötet kan tillsätta en Projektgrupp för följande år och mandatperioden varar från
januari till och med maj året efter att dess verksamhetsperiod börjat. Projektgruppen
består av sittande vice ordföranden (Ordförande), företagsförhållandeansvarige samt två (2) till fem (5) medlemmar (Pruppar).

**Uppgift**

Projektutskottets uppgift är att utveckla och utföra projektverksamhet som styrelsen
eller ett medlemsmöte godkänner. Projektutskottet förväntas hjälpa
vice ordföranden ordna exkursioner samt ordna föreningens företagsmässa.

**§ 26 Till övriga funktionärer hör följande**

1. **Revisorer eller verksamhetsgranskare och deras suppleanter**

    **Sammansättning**

    Höstmötet tillsätter två (2) revisorer eller verksamhetsgranskare samt två (2) suppleanter för följande verksamhetsår.

    **Uppgift**

    Revisorernas eller verksamhetsgranskarnas uppgift framgår ur föreningslagen.

2. **Sångledare**
    
    **Sammansättning**
    
    Höstmötet tillsätter två (2) till sex (6) sångledare för följande verksamhetsår.
    
    **Uppgift**
    
    Sångledarna leder sången under föreningens middagar och andra evenemang.

3. **Fotografiant**

    **Sammansättning**

    Höstmötet tillsätter två (2) till fyra (4) fotografianter för följande verksamhetsår.

    **Uppgift**

    Fotografiantarna fotograferar föreningens aktiviteter samt scannar bilder till
    föreningens digitala bildarkiv och skriver bildtexter.

4. **Idrottsminister**

    **Sammansättning**

    Höstmötet tillsätter en (1) idrottsminister för följande verksamhetsår.

    **Uppgift**

    Idrottsministern är huvudansvarig för att informera styrelsen och medlemmarna om
    motionsverksamhet för ämnesföreningens medlemmar. Idrottsministern skall också
    söka in till den nuvarande aktuella sportklubben för Datateknologerna vid Åbo
    Akademi rf.

5. **Värdar / värdinnor**

    **Sammansättning**
   
    Höstmötet tillsätter tre (3) till fyra (4) värdar / värdinnor för följande verksamhetsår.
   
    **Uppgift**
   
   Värdarna / Värdinnorna införskaffar och tillreder maten till föreningens middagar,
samt sköter om påfyllning av kaffeförrådet, kylskåpet och dyl.

6. **TiTeenitansvarig**

    **Sammansättning**

   Vårmötet kan tillsätta en (1) TiTeenitansvarig för följande verksamhetsår.

    **Uppgift**

    DaTes TiTeenitansvarige sammansätter en arbetsgrupp och planerar nästa års
    TiTeenien taistot tillsammans med Digits TiTeenitansvarige ifall TiTeenit ordnas i Åbo
    följande år. Annars koordinerar TiTeenitansvarige tillsammans med Digits
    TiTeenitansvarige resan till TiTeenien taistot. Mandatperioden är tills TiTeenien taistot
    har ordnats.

7. **Albins Angels Matriarkat**

    **Sammansättning**
    
    Höstmötet tillsätter Albins Angels Matriarker för följande år. Sammansättningen
    består av en (1) eller två (2) Matriarker.
    
    **Uppgift**
    
    Matriarkernas uppgift är att upprätthålla Albins Angels verksamhet genom att ordna
    regelbundna träffar för Albins Angels samt publicera AA-uppdateringar.

8. **Vaalkommittén**

    **Sammansättning**
    
    Höstmötet tillsätter en vaalkommitté för följande år. Vaalkommittén består av två (2)
    ordinarie medlemmar.

    **Uppgift**

    Vaalkommitténs uppgift är att innan höstmötet hitta goda kandidater för föreningens
    alla funktionärsposter. Vaalkommitténs medlemmar har samma rätt att ställa upp i val
    som ordinarie medlemmar.

9. **Representanter**

    **Sammansättning**

    Höstmötet tillsätter följande representanter för följande verksamhetsår.
    En (1) till två (2) till Teknologkommissionen, en (1) till TFiF:s Åboavdelningens styrelse, två till fyra (4) till De Yngres Råd (DYR), en (1) till FiTech, en (1) till Tietoteekkariyhdistys ry (TTY), en (1) person utses som TFiF-TEK föreningskontaktperson och en (1) Teknologdopsrepresentant.

    **Uppgift**

    Representanternas uppgift är att representera Datateknologerna samt utföra arbetet i den valda uppgiften.

10. **Albins Software & Services**

    **Sammansättning**

    Höstmötet tillsätter en (1) eller två (2) Albins Software & Services för följande verksamhetsår.

    **Uppgift**

    Ser till att Albin fungerar och ansvarar för eventuella reparationer

11. **Högskolepolitiskt Ansvarig**

    **Sammansättning**

    Höstmötet kan tillsätta en (1) Högskolepolitiskt ansvarig för följande verksamhetsår.

    **Uppgift**

    Den högskolepolitiskt ansvarigas uppgift är att bevaka föreningens och dess medlemmars intressen inom frågor angående Åbo Akademis fastigheter, förenings- och studieutrymmen, utbildningslinjens kvalitet samt övriga högskolepolitiska frågor.

12. **Chefredaktör**

    **Sammansättning**

    Höstmötet kan tillsätta en (1) chefredaktör för följande verksamhetsår.

    **Uppgift**

    Chefredaktörens uppgift är att ansvara för att DaTes tidning kommer ut en (1) till två
(2) gånger per år.

13. **Stadgeutvecklare**

    **Sammansättning**

    Höstmötet kan tillsätta två (2) till fyra (4) stadgeutvecklare för följande verksamhetsår.

    **Uppgift**

    Stadgeutvecklarna ansvarar för att föreningens stadgar, arbetsordning och framtidsplan kontinuerligt förbättras och utvecklas i enlighet med föreningen.

## KAPITEL VII – ANSLAGSTAVLOR

**§ 27 Föreningens anslagstavlor**

Föreningens anslagstavla finns på hemsidan.
