# ARBETSORDNING FÖR DATATEKNOLOGERNA VID ÅBO AKADEMI RF, VERSION 2.0

(justerad 22 november 2019)
(justerad 13 november 2020)

## KAPITEL I – ALLMÄNNA BESTÄMMELSER

**§ 1 Arbetsordningen**

Föreningens verksamhet är reglerad av föreningslagen, föreningens stadgar och denna
arbetsordning. Arbetsordningen innehåller närmare bestämmelser om föreningens
verksamhet och stadgarnas tillämpning.

## KAPITEL II – MEDLEMMAR

**§ 2 Medlemsregister**

Register förs över föreningens hedersmedlemmar, seniormedlemmar, ordinarie medlemmar,
stödjande medlemmar samt personer som tilldelats förtjänsttecken, stipendier eller övriga
utmärkelser. Registret kompletteras och uppdateras med information om medlemmarnas
verksamhet inom föreningen, adresser och examina.

**§ 3 Medlemskrav**

Innan ordinarie medlemskap i föreningen kan beviljas, bör aspiranten utöver de i stadgarna
nämnda kraven även uppfylla följande krav:

- Arbetsplikt enligt styrelsens anvisningar på åtminstone 2 gånger
- En uppfinning, jäynä eller gåva i teknologanda
- Deltagande på åtminstone 3 evenemang
- Ett godkänt vitsord i kursen Introduktion till informationsteknologi
- Delta i ett av föreningens ordinarie möten
- Slutförning av Eldprovet

Andra teknologiekandidat– eller diplomingenjörsstuderande vid Åbo Akademi som utfört
motsvarande krav för sin ämnesförening kan direkt beviljas medlemskap efter att ha deltagit
på ett av föreningens medlemsmöten.

## KAPITEL III – MÖTEN

**§ 4 Övriga ärenden**

Utöver de ärenden, som enligt stadgarna behandlas på ordinarie möten, ska följande ärenden
anförtros dessa möten:

- Uppdragande av huvudlinjerna för föreningens verksamhet
- beslut om större anskaffningar
- ärenden, som av styrelsen hänskjutits till ordinarie möte
- av föregående möte hänskjutna ärenden

**§ 5 Rösträtt och jävighet**

Röster måste avges personligen. Rösträtt utövas inte genom fullmakt, ombud eller
förhandsröstning.

Medlem får ej delta i behandlingen av en fråga, där han i saken har väsentligt större intresse
än andra medlemmar eller om hans enskilda fördel strider mot föreningens. Styrelsemedlem
eller annan redovisningsskyldig får ej heller delta i val av revisor eller verksamhetsgranskare
för sin förvaltning.

**§ 6 Beslut**

Beslut som strider mot arbetsordningen kan fattas, såvida det görs i samma ordning som i
föreningens stadgor är fastställt om ändring av arbetsordning.

Beslut träder i kraft omedelbart, om inte annorlunda stadgats eller beslutats.

Medlem, som inte instämmer i mötets beslut, kan då beslutet fattas anmäla avvikande åsikt i
protokollet.

**§ 7 Protokoll**

Mötesprotokoll, som omfattar sammandrag av förd diskussion samt beslut, fogas till kallelsen
till nästa möte och justeras på detta. Protokollet undertecknas av mötessekreteraren och
mötesordföranden.

## KAPITEL IV – STYRELSEN

**§ 8 Sammansättning**

Styrelsen består av ordförande, viceordförande, sekreterare, skattmästare, värd/värdinna,
programchef, näbbansvarig och företagsförhållandeansvarig.

**§ 9 Protokoll**

Över styrelsens beslut förs protokoll, som undertecknas av mötesordföranden och
mötessekreteraren.

**§ 10 Testamente**

Vid slutet av styrelsens mandattid åligger varje enskild styrelsemedlem att åt sin efterträdare
skriva ett testamente, innehållande en närmare beskrivning av sina uppgifter,
tillvägagångsförslag och annat nyttigt.

**§ 11 Ordförande**

Styrelseordförande åligger att

- sammankalla och leda ordinarie och extra möten
- övervaka att samtliga funktionärer och medlemmar fullgör sina uppgifter
- övervaka att beslut verkställs
- sköta kontakter utanför föreningen
- fungera som medlem i Axel och Stinas Gamylers styrelse (AIR)

**§ 12 Viceordförande**

Viceordförande åligger att

- bistå styrelseordföranden och då denna har förhinder träda i hans ställe
- organiserar en xqr^2 på vår- eller höstterminen
- sköter högskolepolitiska ärenden samt kan fungera som representant i
Teknologkomissionen.

**§ 13 Sekreterare**

Sekreteraren åligger att

- föra protokoll vid möten
- sammanställa årsberättelsen till vårmötet
- sköta föreningens korrespondens
- sköta föreningens interna och externa informationsverksamhet, såsom veckomejl

**§ 14 Skattmästare**

Skattmästaren åligger att

- sköta föreningens ekonomi
- indriva medlemsavgifterna
- sammanställa budgeten
- skriva bokslutet tillsammans med vice ordföranden

**§ 15 Värd / värdinna**

Värden / värdinnan åligger att

- sköta logistiska frågor förknippade med fester och tillställningar, i nära samverkan med programchefen och skattmästaren
- ansvara för renheten av kansliets matredskap inklusive mikro, kylskåp och frys, samt föreningens grill
- sköta om påfyllning av kaffeförrådet, samt påfyllning av innehållet i frysen och kylskåpet

**§ 16 Programchef**

Programchefen åligger att

- organiserar föreningens fester och tillställningar
- hålla aktiv kontakt med andra föreningar i ärenden gällande evenemang
- sköta hemsidans evenemang och anmälningar
- ansvara över programutskottet

**§ 17 Näbbansvarig**

Näbbansvarige åligger att

- sköta om näbbverksamheten
- hjälpa de övriga styrelsemedlemmarna
- ansvara över tentarkivet
- bedriva tutorverksamhet

**§ 18 Företagsförhållandeansvarig**

- Företagsförhållandeansvarig åligger att
- sköta om kontakten med företag
- upprätthålla och sälja sponspaket
- beställa halarna

## KAPITEL V – FRAMTIDSPLANEN

**§ 19 Mål**

Styrelsen upprätthåller, utvecklar och beaktar i all sin verksamhet framtidsplanen. I framtidsplanen
formuleras föreningens strävanden på lång sikt.

Framtidsplanen kan med fördel utnyttjas i utformningen av verksamhetsplanen för följande år.

## KAPITEL VI – FUNKTIONÄRER OCH KOMMITTÉER

**§ 20 Revisorer eller verksamhetsgranskare och deras suppleanter**

Revisorernas eller verksamhetsgranskarnas uppgift framgår ur föreningslagen.

**§ 21 Fotografiant**

Fotografianten/fotografiantarna fotograferar föreningens aktiviteter samt scannar bilder till
föreningens digitala bildarkiv och skriver bildtexter.

**§ 22 Sångledare**

Sångledarna leder sången under föreningens middagar och andra evenemang.

**§ 23 Datörer**

**Sammansättning**
Höstmötet tillsätter Datörer för följande år. Sammansättningen består av en (1) Kernel
(ordförande) samt fyra (4) - tio (10) komponenter (medlemmar).

**Uppgift**
Datörerna ansvarar för föreningens datautrustning. Samt administrerar föreningens servrar
och hemsidor.

**§ 24 Representanter**

Datateknologerna har representanter i Teknologkommissionen, TFiF:s Åboavdelningens
styrelse, De Yngres Råd (DYR) och FiTech. En (1) person utses som TFiF-TEK
föreningskontaktperson.

**§ 25 Albins Angels Matriarkat**

**Sammansättning**

Höstmötet tillsätter Albins Angels Matriarker för följande år. Sammansättningen
består av en (1) eller två (2) Matriarker.

**Uppgift**

Matriarkernas uppgift är att upprätthålla Albins Angels verksamhet genom att ordna
regelbundna träffar för Albins Angels samt publicera AA-uppdateringar.

**§ 26 DaTe Idrotts Club/Klubb**

**Sammansättning**

Höstmötet tillsätter minst tre (3) D.I.C/K ansvariga.

**Uppgift**

De ansvarigas uppgift är att upprätthålla idrottsverksamhet inom DaTe.

**§ 27 Vaalkommittén**

**Sammansättning**

Höstmötet tillsätter en vaalkommitté för följande år. Vaalkommittén består av två (2)
ordinarie medlemmar, till dessa föreslås årets samt förra årets gulisansvariga.

**Uppgift**

Vaalkommitténs uppgift är att innan höstmötet hitta goda kandidater för föreningens
alla funktionärsposter. Vaalkommitténs medlemmar har samma rätt att ställa upp i val
som ordinarie medlemmar.

**§ 28 CommodoreuZkottet**

**Sammansättning**

Vårmötet tillsätter ett CommodoreuZkott för följande år. CommodoreuZkottet består
av minst fyra (4) festcommodorer samt en ordförande. Avgående styrelsens
medlemmar föreslås fylla CommodoreuZkottets poster.

**Uppgift**

CommodoreuZkottets uppgift är att planera och organisera nästa årsfest, samt
tillhörande sillfrukost.

**§ 29 Programutskottet**

**Sammansättning**

Höstmötet tillsätter ett Programutskott för följande år. Programutskottet består av
Programchefen samt två (2) till tre (3) medlemmar (Programmerare).

**Uppgift**

Programutskottets uppgift är att ordna program för föreningens medlemmar.
Programutskottet förväntas ordna program regelbundet, t.ex månatligen.
Programutskottet hjälper också vice-ordförande att ordna excursion.

**§ 30 TiTeenitansvarig**

**Sammansättning**

En TiTeenitansvarig kan väljas under vårmötet.

**Uppgift**

DaTes TiTeenitansvarige sammansätter en arbetsgrupp och planerar nästa års
TiTeenien taistot tillsammans med Digits TiTeenitansvarige ifall TiTeenit ordnas i Åbo
följande år. Annars koordinerar TiTeenitansvarige tillsammans med Digits
TiTeenitansvarige resan till TiTeenien taistot. Mandatperioden är tills TiTeenien taistot
har ordnats.

**§ 31 Vice värdinna**
**Sammansättning**

Vårmötet tillsätter en Vice värdinna för året 2023.

**Uppgift**

Vice värdinnan hjälper värdinnorna med diverse uppgifter som förekommer under
styrelseåret. Vice värdinnan kan vikariera en värdinna också om en av värdinnorna inte
kan delta på ett evenemang som kräver värdinnor.

**§ 32 Idrottsminister**

**Sammansättning**

Höstmötet tillsätter en idrottsminister för följande verksamhetsår.
Uppgift

Idrottsministern är huvudansvarig för att informera styrelsen och medlemmarna om
motionsverksamhet för ämnesföreningens medlemmar. Idrottsministern skall också
söka in till den nuvarande aktuella sportklubben för Datateknologerna vid Åbo
Akademi rf.

**§ 33 Projektgruppen**

**Sammansättning**

Höstmötet kan tillsätta en Projektgrupp för följande år och mandatperioden varar från
januari till och med maj året efter att dess verksamhetsperiod börjat. Projektgruppen
består av sittande Viceordförande samt två (2) till sju (7) medlemmar (Pruppar).

**Uppgift**

Projektutskottets uppgift är att utveckla och utföra projektverksamhet som styrelsen
eller ett medlemsmöte godkänner. Projektutskottet förväntas hjälpa
Företagsförhållandeansvarige ordna exkursioner.

## KAPITEL VII – ANSLAGSTAVLOR

**§ 34 Föreningens anslagstavlor**

Föreningens anslagstavla finns på hemsidan.
