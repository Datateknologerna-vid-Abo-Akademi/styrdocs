# Framtidsplan för Datateknologerna vid Åbo Akademi rf

## Inledning
I detta dokument presenteras framtidsplanen för Datateknologerna vid Åbo Akademi rf. Planen syftar till att kartlägga mål och strategier för föreningens utveckling under de kommande åren. Genom att fokusera på olika områden och initiativ strävar vi efter att skapa en dynamisk och inkluderande gemenskap för föreningens medlemmar.

## Mål och vision

### Mål
1. **Sociala evenemang**: Skapa en levande och stödjande gemenskap för föreningens medlemmar.
2. **Förstärka kopplingen till ämnet**: Främja en koppling mellan föreningens aktiviteter och ämnet datateknik genom teknikrelaterade evenemang och projekt.
3. **Nordiskt samarbete**: Stärka samarbetet med datateknikföreningar och vänföreningar i Norden för att främja utbyte och skapande av kontaktnätverk inom ämnet.
4. **Förbättra föreningens synlighet**: Öka föreningens synlighet inom och utanför universitetet och på sociala medier.
5. **Medlemmarnas utveckling**: Erbjuda evenemang och aktiviteter som hjälper våra medlemmar att växa inom studieområdet.

### Vision
Att vara en dynamisk, inkluderande och aktiv förening som stöder föreningens medlemmar i deras akademiska, sociala och professionella utveckling.

## Strategier och initiativ

- **Sociala evenemang**: Anordna regelbundna sociala evenemang som fester, chillkvällar och temadagar.
- **Teknikrelaterade projekt**: Organisera projekt och aktiviteter som är kopplade till datateknik ämnet, som exempelvis hackathons, workshops, och företagssamarbeten.
- **Nordiskt samarbete**: Delta i och organisera evenemang och utbyten med vänföreningar i Norden för att främja internationell och kulturell utbyggnad.
- **Marknadsföring och synlighet**: Öka synligheten på campus och på sociala medier för att nå en bredare publik.
- **Industri-samarbete**: Samarbeta med industrin för att ge våra medlemmar möjligheter till framtida anställning.
- **Föreningslokal**: Jobba för att alltid ha ett eget utrymme för föreningens aktiviteter och möten.
- **Företagsmässa**: Upprätthåll och arrangera föreningens företagsmässa.

## Handlingsplan och tidsram

### Kortsiktiga åtgärder (1 år)
- Förbättra dokumentationen och arkiveringen av föreningens verksamhet.
- Förbättra samarbetet med Kemistklubben vid Åbo Akademi rf angående gemensamma föreningsutrymmen.
- Förstärka teknologkulturen kring Valborg tillsammans med andra teknologföreningar i Åbo.

### Mellansiktiga åtgärder (2-3 år)
- Utöka storleken på föreningens företagsmässa.
- Öka föreningens synlighet bland utbytes- och internationella studerande.
- Stärka samarbete med vänföreningar i Norden.

### Långsiktiga åtgärder (3+ år)
- Etablera en permanent lokal för föreningens aktiviteter.
- Etablera investeringar, stipendier och flera utmärkelser.

## Avslutning
Denna framtidsplan reflekterar vår vilja att erbjuda en meningsfull och engagerande upplevelse för föreningens medlemmar. Genom att följa dessa mål och strategier bygger vi en stark och inkluderande gemenskap som gynnar alla medlemmar.
