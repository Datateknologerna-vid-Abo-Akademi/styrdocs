# Datateknologernas utmärkelsereglemente

*(Antaget på medlemsmötet 8.4.2022)*
*(Justerat på medlemsmötet x.x.xxxx)*

## Kapitel I - Allmänna bestämmelser

#### § 1 Dokumentets omfattning

Detta dokument reglerar utmärkelser för Datateknologerna vid Åbo Akademi rf i enlighet med föreningens stadgar kapitel VII paragraf 22.

## Kapitel II Föreningens utmärkelser

#### § 2 Halvledarmedaljen

Halvledarmedaljen tilldelas en dateit som haft en viktig roll inom DaTes verksamhet. En dateit som på eget initiativ eller med förtroendeuppdrag, under eller efter sin studietid, ställt upp och entusiastiskt arbetat för DaTe.

Halvledarmedaljen instiftades år 2018 av Deprecated, en grupp äldre teknologer och alumner. Medaljens mottagare bestäms och delas ut årligen på föreningens årsfest av Deprecated i samråd med styrelsen. Meningen med medaljen är att uppmuntra alla dateiter, också de som inte har förtroendeuppdrag, att vara aktiva inom föreningen. Medaljen kan under samma år delas ut i flera exemplar. Medaljörer inbjudes att bli medlemmar i Deprecated för att delta i arbetsgruppen som utsätter medaljen.

*Symbolen på Halvledarmedaljens åtsida visas normalt här.*

![Symbolen på Halvledarmedaljens åtsida](images/halvledar_ex.png)

#### § 3 Hedersmedlemspin

I enlighet med föreningens stadgar, kapitel II, paragraf 6, kan föreningen anta hedersmedlemmar. Utöver kallelsen tilldelas nya hedersmedlemmar vid föreningens följande jubileumsårsfest en utmärkelse i form av en hedersmedlemspin. Denna pin består av Albin omringad av ett kugghjul. Endast personer utnämnda till hedersmedlemmar i föreningen äger rätten att bära denna pin.

![Symbolen på Hederspinnens åtsida](images/hederspin.png)

#### § 4 Pris-ett

Pris-Ett tilldelas en (1) ung medlem i Datateknologerna vid Åbo Akademi rf som redan från början av sina studier har visat ett särskilt stort engagemang i föreningens verksamhet. Genom detta pris vill styrelsen uppmärksamma och uttrycka sin uppskattning för medlemmens insatser och engagemang för föreningens gemenskap och utveckling. Pris-Ett kan inte tilldelas en styrelsemedlem.

Beslut om mottagare av Pris-Ett fattas av föreningens styrelse. Priset delas därefter ut vid föreningens årsfest av den föregående mottagaren eller, om hen inte kan närvara, av föreningens ordförande.

#### § 5 Kompilatormedaljen

Kompilatormedaljen kan tilldelas en (1) till fem (5) tredje årets studerande eller äldre som
genom sitt agerande stärkt föreningens anda och gemenskap. Utmärkelsen ges till personer
vars insatser inte grundar sig på ett förtroendeuppdrag, utan som genom sitt engagemang
förenat medlemmar, vårdat traditioner, byggt broar mellan generationer eller på annat sätt
bidragit till sammanhållningen inom föreningen.

Kompilatormedaljen utdelas årligen på föreningens årsfest av tidigare mottagare i samråd
med styrelsen.
